<!-- HEADER -->
<include what="@@layout/header.html" var:title="Отравяне с отрова за мишки (антикоагулантни родентициди) при кучетата и котките"></include>
<include what="@@layout/menu.html"></include>


<section id="content-section">

    <section id="article-review">
        <include what="@@components/diseases-dog.html"></include>
    </section>

    <section id="main-content">
        <div id="content" class="content">
            <div id="overlay"></div>

            <div id="articleContent">
                <div id="article-content--dogs">
                    <h1>Отравяне с отрова за мишки (антикоагулантни родентициди) при кучетата и котките</h1>
                    
                    <h2>Какво е отравяне с отрова за мишки и какво го причинява?</h2>
                    <p>Отравянето с отрова за мишки (отрова за гризачи, т. нар. <strong>родентициди</strong>) се случва, когато домашен любимец погълне част от тази отрова или отровен гризач. Тези отрови са създадени, за да убиват гризачи, но са много опасни и за домашните любимци.</p>
                    
                    <h2>Кои животни са най-застрашени?</h2>
                    <p>Всички кучета и котки могат да бъдат засегнати, но кучетата са по-склонни да бъдат отровени, защото често ядат неща, които намират на земята. Котките обикновено се отравят, като изяждат гризач, който вече е бил отровен.</p>
                    
                    <h2>Как се разболяват животните от отравяне с отрова за мишки?</h2>
                    <p>Животните могат да бъдат отровени по два начина:</p>
                    <ol>
                    <li><strong>Директно поглъщане</strong> &ndash; като погълнат отровата директно от примамките, пелетите или блокчетата.</li>
                    <li><strong>Индиректно поглъщане</strong> &ndash; като погълнат мишка или плъх, който вече е погълнал отрова за мишки.</li>
                    </ol>
                    
                    <h2>Как отровата за мишки действа на целия организъм на животното?</h2>
                    <p>Мишите отрови действат по различни начини в зависимост от вида. Най-широко използваните родентициди в България са <strong>антикоагулантните родентицити</strong> (като бродифакум, варфарин и др.), които действат, като <strong>пречат на кръвта да съсирва</strong>, т. е. ако се появи кръвоизлив, не може да се образува коричка, която да го спре. Така животните <strong>умират от тежка кръвозагуба</strong>.</p>
                    
                    <h2>Какви са симптомите на отравяне с отрова за мишки?</h2>
                    <p>Симптомите зависят от вида на погълнатата отрова, като антикоагулантните родентициди предизвикват <strong>кръвоизливи</strong> (<strong>кръвотечение от носа, кръв в урината</strong> или изпражненията, или <strong>кръвоизлив във вътрешните органи</strong>), които не могат да спрат. Вследствие на това, <strong>лигавиците</strong> на животното стават <strong>бледи</strong>, дори белезникави и животното <strong>рязко отпада</strong> и започва да <strong>диша тежко</strong>. <strong>Симптомите не се появяват веднага</strong> след като отровата за мишки бива погълната, но няколко дни (3-7 дни) след това.</p>
                    
                    <h2>Как се диагностицира отравянето с отрова за мишки?</h2>
                    <p>За нещастие, <strong>няма специфичен тест за откриване на отровата в кръвта</strong> на любимеца Ви, затова ветеринарният лекар <strong>ще разчита главно на Вашите думи</strong> какво се е случило с животното. Възможно е да поиска да направи <strong>кръвни изследвания</strong>, които ще покажат какво е общото състояние на животното, както и <strong>ехографско изследване</strong>, за да провери дали има увреждане на бъбреците.</p>
                    
                    <h2>Как се лекува отравянето с отрова за мишки?</h2>
                    <p>Лечението зависи от вида на отровата.</p>
                    <p><strong>Ако е уловено рано (в рамките на няколко часа):</strong> Ветеринарят може да предизвика повръщане и да даде активен въглен, който да абсорбира отровата.</p>
                    <p><strong>При антикоагулантно отравяне:</strong> Дава се витамин К за няколко седмици, за да подпомогне съсирването на кръвта.</p>
                    
                    <h2>Как да предотвратим отравянето с отрова за мишки?</h2>
                    <p>Дръжте всички отрови за плъхове далеч от достъпа на домашните Ви любимци. Съхранявайте отровите в заключени шкафове или кутии. Третирайте животните си като малки деца, които може да се катерят и да отварят шкафове!</p>
                    <p>Използвайте безопасни за любимците Ви алтернативи за борба с гризачите.</p>
                    <p>Ако използвате родентициди, поставяйте ги на места, недостъпни за домашни любимци.</p>
                    <p>Не позволявайте Вашия любимец да поглъща мъртви мишки или плъхове, тъй като има вероятност да са умрели от отрова за мишки.</p>
                    
                    <h2>Какво да направите, ако подозирате отравяне с отрова за мишки?</h2>
                    <ol>
                    <li><strong>Действайте бързо!</strong> Незабавно се обадете на вашия ветеринарен лекар или спешна ветеринарна клиника.</li>
                    <li><strong>Не чакайте появата на симптоми</strong> &ndash; Някои отрови проявяват ефект с времето.</li>
                    <li><strong>Опитайте се да идентифицирате вида на отровата</strong> &ndash; Занесете опаковката или снимка на отровата на ветеринаря. На пазара има много видове отрови за гризачи, някои от които изискват коренно различно лечение.</li>
                    <li><strong>Следвайте препоръките от ветеринаря Ви </strong>&ndash; Бързата реакция може да спаси живота на Вашия любимец.</li>
                    </ol>
                    
                    <h2>В резюме</h2>
                    <p>Отравянето с родентициди е животозастрашаващо състояние при кучетата и котките. Антокиагулантните родентициди причиняват кръвоизливи, които не могат да спрат, а ранното лечение е от решаващо значение. Най-добрият начин да защитите Вашите любимци е да предотвратите достъпа до отрови. Ако подозирате отравяне, незабавно потърсете ветеринарна помощ. Всяка минута е от значение!</p>
                    <br>

                </div>
            </div>

            <!-- SHARE -->
            <include what="@@layout/share.html"></include>

        </div>
    </section>
</section>


<!-- FOOTER -->
<include what="@@layout/footer.html"></include>
<!-- HEADER -->
<include what="@@layout/header.html" var:title="Ерлихиоза"></include>
<include what="@@layout/menu.html"></include>


<section id="content-section">

    <section id="article-review">
        <include what="@@components/diseases-cat.html"></include>
    </section>

    <section id="main-content">
        <div id="content" class="content">
            <div id="overlay"></div>

            <div id="articleContent">
                <div id="article-content--cats">
                    <h1>Хиперплазия на млечните жлези</h1>
                    
                    <h2>Какво е хиперплазия на млечните жлези и какво я причинява?</h2>
                    <p>Хиперплазията на млечните жлези, известна още като фиброаденоматозна хиперплазия на млечните жлези, е доброкачествено (нераково) <strong>уголемяване на една или повече млечни жлези</strong> при <strong>котките</strong>. Това състояние е свързано с хормоните и най-често се среща при млади, некастрирани женски котки.</p>
                    
                    <h2>Кои котки са най-застрашени?</h2>
                    <p>Хиперплазията на млечните жлези засяга основно:</p>
                    <ul>
                    <li><strong>Млади</strong>, <strong>некастрирани</strong> женски котки</li>
                    <li><strong>Бременни</strong> котки</li>
                    <li>Котки, получили лечение с <strong>прогестеронови препарати</strong></li>
                    </ul>
                    <p>Въпреки че е много по-рядко срещано, може да се наблюдава и при кастрирани женски котки и дори при мъжки котки, изложени на прогестерон.</p>
                    
                    <h2>Как се разболяват котките от хиперплазия на млечните жлези?</h2>
                    <p>Хиперплазията на млечните жлези се причинява от високи нива на хормона <strong>прогестерон</strong>. Този хормон подготвя лигавицата на матката за приемане на зародиша и контролира нормалното протичане на бременността. Непосредствено след като котката се разгони, прогестеронът се увеличава значително, като при някои котки неговите концентрации достигат нездравословни стойности.</p>
                    <p>Това може да се случи в следните случаи:</p>
                    <ul>
                    <li>По време на <strong>бременност</strong></li>
                    <li>При млади, некастрирани женски котки (които влизат в <strong>разгонване</strong>)</li>
                    <li>При <strong>фалшива бременност</strong>, която настъпва 40&ndash;50 дни след овулация</li>
                    <li>След прием на <strong>синтетичен прогестерон</strong> (използван в някои случаи за лечение)</li>
                    </ul>
                    
                    <h2>Как хиперплазията на млечните жлези действа на целия организъм на котката?</h2>
                    <p>Хиперплазията на млечните жлези при котките причинява значително уголемяване на млечните жлези, водещо до <strong>дискомфорт</strong> и <strong>болка</strong>. Засегнатите жлези могат да станат <strong>твърди</strong> и<strong> топли</strong>, и да се разранят, което увеличава риска от инфекции.</p>
                    <p>Засегнатата котка може да е <strong>отпаднала</strong>, да <strong>отказва храна</strong> и да се <strong>промени поведението и</strong>. В тежки случаи прекомерното подуване може <strong>да затрудни движението</strong>, а при липса на лечение може да настъпи тъканна некроза, изискваща хирургична намеса. Тъй като състоянието се влошава при продължителна хормонална стимулация, навременната ветеринарна намеса и кастрацията са най-добрите начини за предотвратяване на усложнения и осигуряване на доброто здраве на котката.</p>
                    
                    <h2>Какви са симптомите на хиперплазия на млечните жлези?</h2>
                    <p>Основният симптом на хиперплазията на млечните жлези е внезапното и значително <strong>уголемяване на млечните жлези</strong>. Други симптоми включват:</p>
                    <ul>
                    <li>Твърди млечни жлези (може да засегне една или повече жлези)</li>
                    <li>Зачервяване и затопляне на засегнатата област</li>
                    <li>Производство на мляко (не се среща при повечето котки)</li>
                    <li>Кожни язви или инфекции, ако подуването стане прекомерно</li>
                    </ul>
                    
                    <h2>Как се диагностицира хиперплазия на млечните жлези?</h2>
                    <p>Ветеринарният лекар диагностицира хиперплазията на млечните жлези чрез:</p>
                    <p><strong>Клиничен преглед</strong> &ndash; Установяване на необичайно увеличение на млечните жлези</p>
                    <p><strong>Ехографско изследване</strong> &ndash; За изключване на бременност и други състояния като тумори на млечните жлези</p>
                    <p><strong>Медицинска история</strong> &ndash; Разглеждане на хормонална експозиция, репродуктивен статус и скорошни разгонвания</p>
                    <p><strong>Биопсия (в редки случаи)</strong> &ndash; За диференциране между хиперплазия и тумори на млечните жлези</p>
                    
                    <h2>Как се лекува хиперплазия на млечните жлези?</h2>
                    <p>Лечението е насочено към <strong>намаляване на нивата на прогестерон</strong> и облекчаване на симптомите. Възможностите включват:</p>
                    <p><strong>Кастрация</strong>. Яйчниците са източникът на прогестерон &ndash; те го произвеждат и при тяхното отстраняване прогестеронът нямалява. Това е най-ефективното лечение.</p>
                    <p><strong>Спиране на прогестероновите медикаменти</strong>. Ако състоянието е причинено от синтетични хормони, прекратяването им позволява на жлезите да се свият естествено.</p>
                    <p><strong>Блокери</strong>. Използват се лекарства, които блокират действието на прогестерона.</p>
                    <p><strong>Тестостеронова терапия</strong>. Използва се рядко, но може да бъде разгледана в някои случаи.</p>
                    <p><strong>Обезболяване</strong>. Противовъзпалителни медикаменти и аналгетици за облекчаване на болката.</p>
                    <p><strong>Мастектомия</strong> (хирургично отстраняване на млечните жлези). Прилага се само в тежки случаи с улцерация или некроза.</p>
                    
                    <h2>Как да предотвратим хиперплазия на млечните жлези?</h2>
                    <p>Най-добрият начин за предотвратяване на хиперплазия на млечните жлези е <strong>кастрацията</strong> на котката. Това не само предотвратява хиперплазията, но и намалява риска от тумори на млечните жлези и нежелана бременност.</p>
                    
                    <h2>Какво да направите, ако подозирате хиперплазия на млечните жлези?</h2>
                    <p>Ако забележите подуване или уголемяване на млечните жлези на Вашата котка, <strong>незабавно се консултирайте с ветеринарен лекар</strong>. Ранната диагностика помага за изключване на сериозни състояния като рак на млечните жлези и осигурява подходящо лечение.</p>
                    
                    <h2>В резюме:</h2>
                    <p>Хиперплазията на млечните жлези е хормонално обусловено, нераково уголемяване на млечните жлези при котките. Най-често се среща при млади, некастрирани женски и бременни котки. Обикновено състоянието се подобрява след блокиране на прогестерона или кастрация, но в тежки случаи може да се наложи допълнително лечение. Ако подозирате, че Вашата котка има хиперплазия на млечните жлези, потърсете ветеринарен лекар възможно най-скоро.</p>
                    
                    <br>

                </div>
            </div>

            <!-- SHARE -->
            <include what="@@layout/share.html"></include>

        </div>
    </section>
</section>


<!-- FOOTER -->
<include what="@@layout/footer.html"></include>